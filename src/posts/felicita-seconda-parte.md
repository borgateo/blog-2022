---
title: Alla ricerca della Felicità - Parte II
description: 8 anni dopo, la ricerca continua
author: Matteo
date: 2022-02-26T15:13:13.021Z
tags:
  - estero
  - felicità
  - migliorare
---


Ogni tanto rileggo 'Alla ricerca delle Felicità' (Link). È il primo pensiero del mio blog e ne sono affezionato.
Ogni volta rivivo quei momenti così emozionanti e che adesso, quasi 10 anni dopo, sembrano così lontani.

Nel corso di questa interminabile ricerca, ho vissuto in 2 capitali Europee stupende:

- Amsterdam (Olanda)
- Londra (Regno Unito)

Per poi iniziare a lavorare in remoto e ritrovarmi in Brasile. Un Paese in cui non mi sarei mai aspettato di vivere.
E dal Brasile non me ne sono più andato. Almeno fin'ora. 
Ma ho costruito casa qua, quindi sicuramente le radici si stanno facendo profonde.

A dirla tutta ho provato anche Malta, ma lasciamo quell'esperienza per un'altra volta.

## Comunicare

Sarà che sono introverso. Sarà che per me comunicare è uno sforzo immenso.
Ma l'Inglese per me è stato da sempre il punto debole che ho dovuto (e voluto) correggere dal primo minuto che ho messo piede in terra straniera.

Ad Amsterdam ero single e giovane. In altre parole avevo tutta l'energia e curiosità possibili per migliorare.
Ho avuto contatto con tantissima gente meravigliosa e interessante. 
Quindi la mia learning curve ha avuto un'impennata impressionante. Dopo un paio di anni in Olanda, non avevo più difficoltà a comunicare.

Decisi che era tempo di salire di un livello e passare al Regno Unito.

Dopo qualche anno mi resi conto di alcuni aspetti:

Comunque diciamo che mi ci è voluto molto tempo per rendermi conto che:

1. Il mio accento Italiano/Veneto non me lo toglierò mai. Dovrei fare un corso di N ore con un madrelingua per eliminare 
tutte le imperfezioni del mio inglese. Ma sinceramente me ne frego. Se tutti i colleghi mi capiscono quando parlo e scrivo, non ho
alcuna ragione per togliermi l'accento. Perfino quando parlo in italiano, ho la cadenza veneta.
2. Arrivato ad un certo punto, che nel mio caso è arrivato al terzo anno a Londra, mi sono reso conto che non sarei più migliorato.
Il mio livello d'inglese era ottimo. Ed ero in grado di capire tutto e parlare fluentemente. Non aveva più senso vivere in un Paese 
madrelingua Inglese. Inoltre me ne sono andato giusto il giorno dopo il referendum del Brexit. L'aria che si respirava era molto pesante
e mi avevano stancato le faccie infastidite di commesse e receptionist quando mi sentivano parlare.



Quando sono arrivato in Inghilterra, mi sono subito reso conto che comunicare in Inglese con Spagnoli, Rumeni, Francesi, Giapponesi è molto
più facile di farlo con i madrelingua.
Infatti, l'Inglese per il primo gruppo è una lingua Franca, un punto di incontro in cui entrambe le parti fanno fatica per comunicare.
Parlare con un madrelingua è uno sforzo solo tuo. Dall'altra parte hai uno che parla quella lingua da quando aveva 2 anni di vita.

La cosa positiva invece, è che a volte a me piace dire paroloni da erudito o modi di dire che ho imparato nei millemila corsi che ho fatto
e il madrelingua capisce tutto. Invece il non nativo non capisce e sorvola allegramente.


[ICT]: http://it.wikipedia.org/wiki/Tecnologie_dell%27informazione_e_della_comunicazione
[Generazione 1000 Euro]:  http://www.imdb.com/title/tt1272014/
[startup]: https://fitmo.com
[meetup]: http://www.meetup.com
[Couch Surfing]: https://www.couchsurfing.org
["Hello, World!"]: http://it.wikipedia.org/wiki/Hello_world
[Stefano]: http://stecb.ninja
