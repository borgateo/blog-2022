---
title: "Lavoro in remoto"
description: "Lavorare da casa. Pensieri, consigli e dritte."
date: 2022-03-18T21:31:01.021Z
author: Matteo
tags: featured
cover: brutto.jpg
coverTitle: Sergio Leone's movie
language: it
---

Questa sezione del mio blog la dedico esclusivamente al __lavoro in remoto come dipendente__.
È un argomento che mi affascina molto. Ho dato un talk qualche anno fa al PiP. Link.

Ho deciso di iniziare a lavorare in remoto diversi anni fa.
Era il 10 Aprile del 2015, e devo ammettere che non è sempre stato facile.
Lo so che potrà sembrarti strano, ma mi ha stressato molto di più del classico lavoro in ufficio.
Probabilmente sia per colpa mia che non sapevo &mdash; e probabilmente non so ancora &mdash; come organizzarmi, sia dell'azienda che non sapeva come aiutarmi.

## Non è tutto oro

L'idea di non andare più in ufficio. Di non essere l'ingranaggio che esce di casa sempre alla stessa ora, fa coda alla metro, al bus o in auto perché altre millemila persone sono costrette a fare la stessa cosa 5 giorni alla settimana.
L'utopica flessibilità di potermi organizzare la giornata come volevo. Di poter viaggiare.

Una gran bella pubblicità. Ma non è proprio così.
È una lama a doppio taglio.
Quello che guadagni da una parte, lo perdi da un'altra.
Devi sempre fare le tue 8 ore di lavoro al giorno, e un giorno ha sempre e solo 24 ore.

Non voglio assolutamente dire che è uno schifo. Anzi! 
Ma è uno stile di vita che è più difficile da gestire.
Lo sai anche tu il detto di uncle Ben: "With great power...". O il paradosso della troppa libertà...

Restando con i piedi per terra, la cosa importanta è saper gestire al meglio la tua salute mentale e di conseguenza non rendere la vita di chi ti sta attorno un inferno.

## È un metodo di lavoro nuovo

Il telelavoro è ancora molto immaturo. La pandemia ha dato un grande spinta. 
Sia nel migliorare la situazione, ma anche nel dimostrare quanto difficile è farlo e come la mente umana è fragile in determinate situazioni.

Ma a mio parere siamo ancora lontani dal creare &mdash; ma soprattutto mantenere &mdash; un posto di lavoro in remoto _sano_ e _motivante_.

È uno sforzo immenso per il datore di lavoro che deve mantenere un'organizzazione 
e una cultura aziendale studiate per il remoto. Se non lo fa, l'azienda cade come un castello di carte.
Ho visto intere squadre andarsene a causa di mal organizzazione e poca trasparenza.
Tutto è amplificato quando si lavora in remoto, in quanto tutto passa solo attraverso di una chat o di una piattaforma di documentazione.
I colleghi parlano lo stretto necessario per completare i loro ticket, e quello scambio di informazioni che succede in ufficio, quando si è tutti nello stesso ambiente, non esiste.

Ma lo sforzo è molto grande anche per il dipendente, che deve imporsi dei paletti molto rigidi.
Il rischio è che prima o poi si cade nel buco nero dell'esaurimento nervoso, anche conosciuto come burnout.
Ho dovuto affrontare anch'io questa maledetta bestia. (WIP: burnout)

- [Il Buono, Brutto e Cattivo del lavoro in remoto &rarr;](/posts/lavoro-remoto-buono-brutto-cattivo)